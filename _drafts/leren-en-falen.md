---
title: "Innoveren, leren en falen"
author: EJD
date: 23-02-2015
layout: draft
---

Innoveren betekent risico’s nemen. Als je alleen projecten uitvoert waarvan de uitkomst van te voren met grote zekerheid te voorspellen is, is er van innovatie nauwelijks sprake. Aan de andere kant heeft het ook geen zin om iets te proberen waarvan je van te voren vrij zeker weet dat dit mislukt. Waar ligt de juiste balans?

Je kunt dit vergelijken met het leren in de “Zone of Proximal Development” (Vygotski). Deze zone ligt buiten de “comfort zone” - waarvan je zeker weet dat je het kunt. Maar deze ligt voldoende dicht bij de bestaande kennis en vaardigheden om enige kans op succes te hebben. In het bijzonder ontwikkel je je in deze zone doordat je hulp krijgt bij het uitvoeren van een taak - bijvoorbeeld in de vorm van een docent of een meer ervaren "peer".

Een eerste benadering kan zijn om de Zone of Proximal Development te leggen in het gebied van 50% kans op succes (of nog lager?); de grens voor bestaande kennis en vaardigheden kun je dan leggen bij 80%. In onderwijstermen: als het aantal opdrachten voldoende groot is, spreek je over een cijfer 5 versus een 8. Dit betekent dat als je op het niveau van 80% begint te komen, je dan je grens weer moet verschuiven. Je gaat naar het volgende “level”.

Je kunt deze Zone of Proximal Development ook vergelijken met de levels in een computergame. Een game is leuk en spannend als je dit speelt in een gebied waar de kans op falen redelijk groot is. Als alles wat je probeert lukt, is het “saai”. Maar als alles wat je probeert mislukt is het ook “saai”.  Als je speelt op het juiste niveau is het niet alleen spannend en uitdagend, maar je leert ook het snelst. Je moet dan weer naar een volgend niveau, met een nieuwe reeks uitdagingen.

Ook bij de ontwikkeling van talent speelt dit begrip een belangrijke rol. Eén van de stellingen is dat je een niveau van grote expertise in een bepaald gebied pas bereikt na 10.000 uur van “deliberate practice”. Dit is niet zomaar oefenen: dit is gericht oefenen in de Zone of Proximal Development, buiten de comfort zone, met een redelijke kans dat het de eerste keren meestal niet lukt.

Maakt talent dan geen verschil? Jawel: het kan helpen om snel voortgang te maken, zeker in het begin. Maar op de lange duur is talent niet de doorslaggevende factor, maar de tijd die besteed wordt aan “deliberate practice”.

### Falen in het onderwijs

In principe is het onderwijs een veilige omgeving, waar leerlingen mogen falen: de risico’s voor henzelf en hun omgeving zijn in de onderwijssituatie erg klein.

Je kunt dit vergelijken met het leren lopen van een kind. Leren lopen gaat met vallen en opstaan: dat blijkt de snelste manier. Je leert lopen in een fase in je leven waar je nog dicht bij de grond bent. Een val komt dan niet zo hard aan. Bovendien ben je nog erg elastisch: de kans dat je door een val een bot breekt is erg klein.

In de praktijk ligt dit radicaal anders. Falen wordt door leerlingen en door docenten als sterk negatief ervaren. Dit geldt in het bijzonder voor de betere leerlingen. Een resultaat kan zijn dat deze leerlingen niet leren om te gaan met het nemen van risico’s en met falen.
In principe is het onderwijs een veilige omgeving, waar leerlingen mogen falen: de risico’s voor henzelf en hun omgeving zijn in de onderwijssituatie erg klein.

### Falen in de Informatica

Hoe zit dit in de Informatica?

Bij het leren programmeren word je voortdurend geconfronteerd met je eigen beperkingen: een programma doet lang niet altijd wat je ervan verwacht. Dat is de normale gang van zaken: hier moet je mee leren omgaan. Het is niet iets om bang voor te zijn, en je hoeft je er niet voor te schamen. Iedereen maakt fouten bij het programmeren.

Dit betekent niet dat programmeren een kwestie van “trial and error” is. In veel gevallen zul je op die manier geen werkend programma krijgen, en zeker geen kwalitatief hoogstaand programma. Maar ook als je de beste aanpak gebruikt voor het maken van een programma, weet je dat je fouten zult maken. Soms zijn dit domme fouten - in die zin dat je beter had kunnen weten. Maar vaak zijn dit ook fouten die op de een of andere manier te maken hebben met een onvoldoende begrip van de technologie en/of van de toepassing. Van deze fouten leer je.

Het verschil tussen een beginnende en een ervaren programmeur is dat deze laatste veel minder “domme” fouten maakt, en dat deze in staat is om van elke fout te leren. Je kunt het ook anders zeggen: het verschil is dat deze laatste in zijn loopbaan veel meer fouten gemaakt heeft, en daarvan geleerd heeft.

Bij het programmeren werk je bijna altijd in je “Zone of Proximal Development”. Je werkt in elk geval ver van het gebied waar de XXX

### Referenties

* [Zone of Proximal Development (Vygotsky)](http://en.wikipedia.org/wiki/Zone_of_proximal_development) - zone van de naaste ontwikkeling.
* Artikel van Marc Guzdial over faalangst bij leren programmeren.
