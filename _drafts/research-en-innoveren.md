---
title: "Research en innoveren"
author: EJD
date: 31-07-2015
layout: draft
---

## Research en innoveren

Het traditionele beeld is dat innoveren een kleine vervolgstap is op wetenschappelijk onderzoek (research). Naar mijn mening ligt dit toch wat anders:

* het is een niet-triviale stap om van een research-resultaat te komen tot een innovatie;
* de spelregels voor innovatie zijn anders dan die voor research.

### Innovatie heeft andere spelregels dan research

In het geval van academische research is een belangrijkste element het *overtuigen van vakgenoten*. Naast allerlei objectieve maatstaven kunnen hier ook persoonlijke motieven een rol spelen: de loopbaan van de verschillende spelers kan in het geding zijn.

Bij innoveren hoef je alleen maar een groep gebruikers te overtuigen van de waarde van de innovatie voor hun situatie. Als de innovatie voor deze gebruikers waarde heeft, kan dit een positieve invloed hebben op hun loopbaan. Maar deze staat meestal niet echt op het spel. 

Voor het overtuigen van gebruikers heb je heel andere middelen tot je beschikking: marketing kan daarbij een rol spelen. Mond-op-mond reclame is vaak erg nuttig.

#### Universaliteit

Een research-resultaat moet universeel geldig zijn. Als je dat niet kunt aantonen, dan moet je tenminste kunnen aangeven onder welke omstandigheden dit resultaat geldig is.

Een innovatie hoeft niet universeel te zijn: het resultaat moet waarde hebben zijn voor een groep gebruikers, in een bepaalde context. Het is aantrekkelijk als deze groep groot is, en als de context waarin het resultaat van waarde is, niet al te beperkt is.

Het kan soms lastig zijn om de groep gebruikers en de context te identificeren. Maar soms helpen de gebruikers hierbij zelf.

> Voor de oorspronkelijke uitvinder is dat niet altijd zinvol: die wil graag op korte termijn resultaat zien. Hij verdient waarschijnlijk niet veel aan een grote markt nadat zijn patent afgelopen is.


#### Mislukken

Bij academische research is mislukken nauwelijks acceptabel. Hoewel wetenschapstheoretisch mislukkingen erg belangrijk zijn: die vormen een essentieel onderdeel van het leerproces, wordt in het academische proces dit nauwelijks gewaardeerd.

Bij innoveren hoort mislukken bij het spel. Dit geeft je belangrijke informatie. Je probeert de gevolgen van mislukken zoveel mogelijk te beperken, bijvoorbeeld door de constructie van een vangnet, en door het nemen van kleine stappen.

> Een opmerking over terminologie: het is bijna niet mogelijk om voor mislukken een term te vinden die niet een negatieve bijklank heeft. Dit maakt het lastig om de positieve waarde van een mislukking - die je informatie-technisch wel degelijk hebt - te zien.


### Wat heeft dit voor gevolgen?

* voor veranderingen in het onderwijs kun je beter aandacht schenken aan innoveren dan aan research.
    * de resultaten van innoveren zijn misschien niet universeel geldig - maar deze vormen wel  een repertoire aan mogelijkheden om uit te proberen in je eigen context. 

### Onderzoek op basis van innovatie

Je kunt de regels ook omdraaien: op basis van de resultaten van innovatieprocessn kom je op het spoor van meer algemeen geldende regels. Deze innovatieprocessen kunnen een bron zijn voor onderzoek - in plaats van andersom.

### Opmerkingen

In het geval van academisch onderzoek speelt de theorie of het model een belangrijke rol. In het geval van innoveren is het nuttig om een expliciet model te hebben, maar dat is niet altijd nodig.


