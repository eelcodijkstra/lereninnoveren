---
title: "Wat is innoveren?"
author: EJD
date: 24-02-2015
layout: draft
---

Bij innoveren gaat het niet alleen om een idee, maar ook om het gebruik daarvan. Met dank aan Ad Huijser (destijds CTO van Philips) drukken we dit uit als:

> Innovation = Invention x Market

Onder "Market" verstaan we hier het gebruik in de praktijk: het aantal gebruikers, of een andere maat voor de waarde voor de gebruiker.

Voor innovatie zijn er drie stappen nodig:

* (A) het ontwikkelen van een idee, een uitvinding;
* (B) het omzetten daarvan in een bruikbare vorm ("product");
* (C) het aan de man brengen van het product; het gebruik hiervan.

Bij innovatie is tenminste één van deze drie stappen "nieuw". Het kan om een nieuw idee gaan, maar het kan ook om een nieuw product gaan op basis van een bestaand idee, of om het gebruik van een idee in een ander domein.

Deze formule drukt uit dat de waarde van een innovatie mede bepaald wordt door de waarde die het product heeft voor de uiteindelijke gebruikers.

> Het gaat hier om de waarde voor de gebruiker. Dit betekent dat we een marketing-label "nieuw" niet als innovatie beschouwen.

Het idee of de uitvinding (de *kennis*) is belangrijk - maar niet voldoende. De andere twee stappen zijn essentieel voor innoveren.

> Het resultaat van onderzoek is *kennis*, bijvoorbeeld in de vorm van een publicatie: daar wordt de onderzoeker voor betaald. Het omzetten van deze kennis in een product, en het in de praktijk gebruiken van dit product, aan de man brengen van levert niets op: de publicatie blijft op de plank liggen. Hooguit wordt deze gebruikt voor een volgend onderzoek.

In het onderwijs ligt de nadruk op *kennis* (A). Het maken (B) en het toepasbaar maken voor anderen (C) komt niet aan de orde. Dit betekent dat in het onderwijs nauwelijks expertise op deze gebieden bestaat: docenten en scholen hebben dit nooit geleerd.

Het schoolvak Informatica is in dit opzicht een uitzondering: *maken* speelt daar, naast kennis, een grote rol. Ook de volgende stap, het maken voor anderen, kun je daar nemen, bij voorkeur in samenwerking met externe partners. Het maken van je eigen app of website is de eerste stap. Een stap verder is het maken van een app of een website voor iemand anders. Voor die volgende stap heb je extra kennis en vaardigheden nodig.

De expertise die je bij dit maken en laten gebruiken opbouwt kun je ook toepassen voor het innoveren binnen het eigen onderwijs.
