---
title: "Vind je eigen toekomst uit"
author: EJD
date: 3-3-2015
layout: post
---

> "The best way to predict the future is to invent it" - Alan Kay, Xerox Parc

Snel leren en aanpassen is belangrijk om te overleven in een snel veranderende wereld. Maar voor veel bedrijven en organisaties (en mensen) staat er meer op het spel dan overleven: deze willen een zinvolle rol vervullen, passend bij hun aard en bij hun doelstellingen. Afwachten en aanpassen is dan niet voldoende.

Veel bedrijven in de ICT proberen de toekomst mede uit te vinden - op een manier die overeenstemt met hun eigen bedrijf en de doelstellingen daarvan. Vaak zien  deze bedrijven, en hun medewerkers, het als hun rol om, vanuit hun expertise, mee te werken aan een betere wereld. Het gaat beslist niet alleen om geld verdienen.

EÃ©n van de mogelijke doelstellingen van het onderwijs is om deze wereld een betere plaats te maken - voor iedereen. Als je daaraan wilt werken, dan zul je veel zelf moeten uitvinden en naar de "markt" (je leerlingen) moeten brengen. Je zult zelf als onderwijs het initatief moeten nemen: anders zullen anderen dat voor je doen. Daarbij zullen ze zich eerder over hun eigen rol zorgen maken, dan over jouw rol.

Voor de stappen die nodig zijn voor het werken aan de toekomst zoals jij die voor ogen hebt, kun je veel leren van de bedrijven die dit nu doen, bijvoorbeeld in de ICT-wereld.
